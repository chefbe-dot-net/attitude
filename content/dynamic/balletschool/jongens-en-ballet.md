---
title: Jongens en Ballet
---
Spijtig genoeg heerst er nog altijd een taboesfeer rond het feit dat ook jongens graag dansen. De enkele jongens die toch naar de balletschool komen worden vaak gepest en haken uiteindelijk af terwijl ze eigenlijk heel graag dansen. Niet alleen hun leeftijdsgenootjes maar ook sommige volwassenen trekken hun neus op als het daarover gaat.

Deze mentaliteit moet dringend veranderen om al die jongens de kans te geven op een normale manier de lessen te volgen zonder daarop nagekeken te worden. Hoe meer jongens deze stap durven zetten hoe beter we dit taboe kunnen doorbreken. Uit ervaring weet ik dat jongens zich goed voelen in de balletschool en volledig aanvaard worden in de dansgroep, meisjes vinden het leuk als er ook jongens meedansen.

Daarom aan alle jongens: als je zin hebt om te dansen moet je naar de balletschool komen! Niemand heeft het recht om je het dansplezier te ontnemen!!

![Jongens en Ballet](/pictures/balletschool/jongensenballet1.jpg)
![Jongens en Ballet](/pictures/balletschool/jongensenballet2.jpg)
![Jongens en Ballet](/pictures/balletschool/jongensenballet3.jpg)
