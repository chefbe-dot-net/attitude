---
title: Balletschool Attitude - Kampenhout, Vlaams Brabant
submenu:
- { url: mentaliteit,       label: De mentaliteit    }
- { url: jongens-en-ballet, label: Jongens en Ballet }
---
De balletschool werd opgericht door Ingrid Fonteyne in 1976. In al die jaren heeft Attitude een stevige reputatie opgebouwd in Kampenhout en omstreken. Momenteel telt Attitude zo’n 400 leden. Oud-leerlingen komen reeds een aantal jaren de 2e generatie dansers inschrijven.

De balletschool biedt een degelijke opleiding die als basis kan dienen voor diverse dansvormen. Verschillende leerlingen uit de semi-professionele groepen hebben succesvolle audities gedaan met het oog op een professionele dansopleiding. Anderen hebben zich vervolmaakt tot leerkracht van diverse dansdisciplines of maken deel uit van een dansgezelschap.

Dansers van Attitude verzorgden ook verscheidene gastoptredens (Festival van Vlaanderen Mechelen, Grote markt Brussel, Koningin Elisabethzaal Antwerpen t.v.v Artsen zonder Grenzen, Jeugd en Muziek, enz...). Jong Attitude werkte voor film en televisie en ging in 1992 succesvol op tournee doorheen Vlaanderen met de productie “Eenhoorns”.

**Balletschool Attitude start op dinsdag 1 september 2020.**

**Proeflessen mogelijk van 1 tot 15 september 2020.**

Inschrijven kan per mail, telefonisch of ter plaatse tijdens de eerste les.
Vooraf inschrijven per mail is noodzakelijk, ook voor de proeflessen.

* [info@balletschoolattitude.be](mailto:info@balletschoolattitude.be)
* [ingrid.fonteyne@telenet.be](mailto:ingrid.fonteyne@telenet.be)
* 0486 170 206
* 016 651 179

## Maatregelen I.V.M. COVID-19 pandemie

Voor dansers +12 jaar:

- de plaatsen zijn beperkt tot 10 dansers per les
- daarom is noodzakelijk om de gewenste lessen (ook proeflessen) aan te duiden op het inschrijvingsformulier en snel terug te sturen
- een mondmasker dragen is overal verplicht behalve in de dansruimte
- de kleedkamer mag niet gebruikt worden maar de lockerkasten zullen wel beschikbaar blijven
- dansers komen zoveel mogelijk zonder begeleiding naar de les en zijn reeds in danskledij
- handen ontsmetten bij het binnenkomen en alvorens de dansruimte te betreden
- breng ook een handdoek mee voor de oefeningen op de grond

Voor kinderen -12 jaar:

- geen beperkingen qua aantal en afstand houden en zij moeten geen mondmasker dragen
- maximum 1 begeleider per kind, de begeleiders moeten onderling 1,5m afstand houden
- de kleedkamer mag niet gebruikt worden, ook niet als wachtruimte, omkleden gebeurt thuis
- handen ontsmetten alvorens de dansruimte te betreden

Voor onze beginnende kleuters:

- maximum 1 begeleider per kind, de begeleiders moeten onderling 1,5m afstand houden
- de begeleider wordt niet toegelaten in de dansruimte
- de begeleider mag tijdens de proeflessen wachten in de aangeduide ruimte: mondmasker verplicht


Wij rekenen op jullie reeds opgebouwde dansdiscipline om de vooropgestelde maatregelen strikt te blijven volgen.

Wees correct, solidair en begripvol, het is belangrijk dat we kunnen blijven dansen!